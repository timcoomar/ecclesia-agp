<!DOCTYPE html>
<html>
  <head>
    <meta charset="utf-8">
    <title>Ελληνική Ευαγγελική Εκκλησία Αγίας Παρασκευής</title>
    <meta name="viewport" content="width=device-width">
    <link rel="stylesheet" href="main.css">
    <link href="http://fonts.googleapis.com/css?family=Fira+Sans:300,400,700,300italic,400italic,700italic&amp;subset=latin,greek" rel="stylesheet" type="text/css">
    <link href="http://fonts.googleapis.com/css?family=Roboto+Slab:400,100,300&amp;subset=latin,greek" rel="stylesheet" type="text/css">
  </head>
</html>
<body class="page-post">
  <div class="site-width">
    <nav class="nav-mobile"><a href="#0" class="menu-mobile__reveal">MENU</a>
      <ul class="menu-mobile">
        <li> <a href="index.html">Αρχική</a></li>
        <li><a href="church.html">Εκκλησία</a></li>
        <li><a href="posts.html">Άρθρα</a></li>
        <li><a href="sermons.html">Κηρύγματα</a></li>
        <li><a href="contact.html">Επικοινωνία</a></li>
      </ul>
    </nav>
    <header class="header-home">
      <nav class="nav-home">
        <ul class="menu-home">
          <li> <a href="index.html">Αρχική</a></li>
          <li><a href="church.html">Εκκλησία</a></li>
          <li><a href="posts.html">Άρθρα</a></li>
          <li><a href="sermons.html">Κηρύγματα</a></li>
          <li><a href="contact.html">Επικοινωνία</a></li>
        </ul>
      </nav>
    </header>
    <main class="content-main">
      <article class="article-post">
        <h1 style="background:url('img/post-2.jpg') no-repeat;" class="article-post__title">Εξηγώντας δύσκολες έννοιες στα παιδιά μας</h1>
        <div class="article-post__content"><p>Θυμάμαι πόσο δύσκολη ήταν η μέρα που έπρεπε να εξηγήσω στα παιδιά μου ότι η θεία και ο θείος τους θα παίρνανε διαζύγιο. Δυσκολευόμουνα να βρω τις κατάλληλες λέξεις που θα μπορούσαν να κατανοήσουν. Ήταν ακόμη μικρά και η διάσπαση της σχέσης μέσα στον γάμο δεν τους ήταν γνώριμη.</p>
<p>Όταν τα παιδιά μας είναι μικρά προσπαθούμε να τα προστατεύσουμε από τις άσχημες αλήθειες της ζωής. Οι βασικές τους ανάγκες καλύπτονται και το μεγαλύτερό τους πρόβλημα είναι ότι πρέπει να μοιραστούν τα παιχνίδια τους. Καθώς όμως μεγαλώνουν αρχίζουν να αντιλαμβάνονται περισσότερο τον κόσμο γύρω τους. Αρχίζουν να ακούνε για τον θάνατο, τη βία, τους πολέμους, τις αρρώστιες κ.ά.</p>
<p>Μια μέρα, η 7χρονη κόρη μου άκουσε στις ειδήσεις για τις εκτρώσεις και την ευθανασία. Μια άλλη μέρα έπρεπε να της πω ότι μια καλή οικογενειακή μας φίλη έχει καρκίνο. Ήμουν απροετοίμαστη για πολλές από αυτές τις συζητήσεις. Ήρθαν πολύ νωρίτερα από όσο περίμενα. Θα προτιμούσα να ζούσα σε έναν κόσμο όπου δεν θα έπρεπε να εξηγήσω όλα αυτά τα πράγματα. Αυτή όμως είναι η πραγματικότητα αυτής της ζωής και θέλω τα παιδιά μου να ακούσουν την αλήθεια σχετικά με τη ζωή συμπεριλαμβανομένων και των θλίψεων, πάντα όμως μέσα σε ένα βιβλικό πλαίσιο.</p>
<p>Καθώς μιλάμε στην οικογένειά μου γι’ αυτά τα θέματα, υπάρχει πάντοτε μια ιστορία στην οποία γυρνάμε: δημιουργία, πτώση, λύτρωση. Αυτή είναι η ιστορία της Βίβλου.</p>
<p>Αυτή η ιστορία εξηγεί τι συνέβη στην αρχή, πώς φτάσαμε σε αυτό το σημείο και πώς θα είναι μια μέρα τα πράγματα. Αυτή η ιστορία φέρνει ελπίδα και φως στο σκοτάδι του πεσμένου αυτού κόσμου και είναι μέσα σε αυτή την μεγάλη ιστορία που οι δικές μας ατομικές, μικρές ιστορίες βρίσκουν τη θέση τους.</p>
<ol>
<li>Δημιουργία: Μιλάμε στα παιδιά μας για το τέλειο σχέδιο του Θεού γι’ αυτόν τον κόσμο, για τους ανθρώπους, για τις σχέσεις, για τον γάμο και για τις οικογένειες.</li>
<li>Πτώση: Βλέπουμε τις επιπτώσεις της αμαρτίας, το ότι ένας άνθρωπος αμάρτησε και αυτό μας επηρέασε όλους, κάνοντάς μας αμαρτωλούς. Κανένας άνθρωπος δεν κάνει το καλό. Η αμαρτία έχει επηρεάσει όμως και τον φυσικό κόσμο, φέρνοντας αρρώστια και θάνατο. Μετά την αμαρτία του Αδάμ, ο Θεός υποσχέθηκε να φέρει έναν λυτρωτή (Γένεση 3:15). Υποσχέθηκε μια μέρα να λυτρώσει τον κόσμο και να τον επαναφέρει στην κατάσταση που ήταν πριν την πτώση.</li>
<li>Λύτρωση: Ο Χριστός εκπληρώνει αυτή την υπόσχεση. Ήρθε ως λυτρωτής, ζώντας  της ζωή που εμείς δεν μπορούσαμε να ζήσουμε και παίρνοντας πάνω του τον θάνατο που εμείς αξίζαμε. Δια της πίστεως στο τέλειο έργο του για εμάς, έχουμε ελευθερωθεί από την σκλαβιά της αμαρτίας. Είμαστε τώρα ελεύθεροι να ζήσουμε για τον Χριστό. Αυτό κάνει το καθετί καινούργιο, ξεκινώντας από εμάς. Καθώς μοιραζόμαστε με άλλους ανθρώπους τη χάρη του Θεού μέσα από το ευαγγέλιο, συμμετέχουμε στην αποστολή της βασιλείας Του. Μια μέρα, ο Χριστός θα επιστρέψει για τελευταία φορά και τότε θα απολυτρώσει τον κόσμο μια για πάντα. Ο θάνατος και η αμαρτία δεν θα υπάρχουν πια και οι λυτρωμένοι θα ζουν για πάντοτε μαζί Του.</li>
</ol>
<p>Αυτό το τρίπτυχο είναι η οπτική μέσα από την οποία ο χριστιανός κατανοεί και ερμηνεύει τη ζωή. Αυτό πρέπει να διδάξουμε στα παιδιά μας, ώστε να τα βοηθήσουμε να ερμηνεύσουν με τη σειρά τους τις ποικίλες δυσκολίες αυτής της ζωής.</p>
<p>Οι δύσκολες κουβέντες που θα χρειαστεί να κάνουμε με τα παιδιά μας θα είναι πολλές και ενώ δεν θα μπορούμε να τις αποφύγουμε, σίγουρα θα μπορούμε να δώσουμε ελπίδα. Ο Χριστός ήρθε για να μας λυτρώσει από τον πεσμένο αυτόν κόσμο και μια μέρα θα ξαναέρθει με όλη του τη δόξα και τότε θα αρχίσει ένα άλλο κεφάλαιο στη ζωή μας, που δεν θα τελειώσει ποτέ.</p>
<p><em>Christina Fox (The Gospel Coalition Blog), απόδοση: Φαίδρα Σεραφειμίδη</em></p>

        </div>
      </article>
    </main>
  </div>
  <script src="https://code.jquery.com/jquery-2.1.3.min.js"></script>
  <script src="files/accents.js"></script>
  <script src="site.min.js"></script>
</body>